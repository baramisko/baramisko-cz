---
layout: page
title: O mně
permalink: bara-misko.html
order: 100

---
### O mně a józe

Mou  učitelkou, přítelem v józe a mentorkou jógy je [Eva Berkana](http://www.yoga-berkana.cz/), se kterou jsem absolvovala roční kurz terapeutické jógy a jógy pro děti. Jsme stále ve spojení a mé další vzdělávání v józe pokračuje pod vedením Evy v kurzu Bihárské školy jógy.  Její příkladnost v žití jógy je mi velice blízká, ona sama však za mou práci a postupy nezodpovídá a nemá odpovědnost. Díky kurzům, které u ní absolvuji,  jsem však schopná předat jógu smysluplně, užitečně a komplexně, protože, jak vnímám, obě cítíme a vnímáme jógový život podobně.

Inspirací na mé cestě je Srí Sv. Gitanánda, díky kterému se sebevzdělávám denně řadu let a je mi neustále obrovským darem, dále je to pan [Eduard Tomáš](https://cs.wikipedia.org/wiki/Eduard_Tom%C3%A1%C5%A1) a také [Srí Chinmoy](https://cs.wikipedia.org/wiki/%C5%A0r%C3%AD_%C4%8Cinmoj), jejichž slova a meditace aplikuji denně. Jsem absolventkou mnoha jógových seminářů a cest do zemí, kdy jsem měla možnost okusit pravou podstatu jógového života, jakou byl např. Nepál. Obrovským přínosem pro vzdělání jsou mi víkendové kurzy jógy Evy Svobodové, při kterém jsem měla možnost nahlédnout i do reflexní terapie ajurvédských masáží. Intenzivně jóguji přes pět let.

V brzké době mne čeká dokončení Bihárské školy jógy. Mám za sebou kurz Hatha a Vinyasa jógy a také mne čeká kurz jógy vědomí neboli Kundalíni jóga.

### O mně a anorexii

Když mi bylo dvacet let a zažila jsem s touto nemocí první "rande" dostala jsem se zpátky ke zdraví díky
mým přátelům manželům Šmířákovým. Uvědomění si a přiznání si, že touto nemocí trpím byl prvním
krokem k uzdravení se. Ukončovala jsem studium Sociální práce a na několik let se nemoci zbavila,
bohužel mne tato zákeřná, vleklá nemoc postihla během let ještě dvakrát. Rozhodla jsem se tedy vyhledat
odbornou pomoc a dostala se k [Bibianě Hubálkové](https://www.bibihubalkova.cz), které mi byla cestou k pochopení mé cesty vlastní. Za její pomoci a po absolvování psychosomatického kurzu, jsem si uvědomila,že chci pomoci i ostatním s
tímto těžkým problémem. Pracuji jako sociální pracovnice pro děti a mládež a řada mých klientů se s
anorexií setkává od dětství po dospělost. Cítím obrovskou touhu a ta je mým nábojem pomoci lidem
trpící touto nemocí. Nejsem lékař ani psycholog, mohu však šetrně, ohleduplně a komplexně pomoci
vyřešit tuto poruchu mysli a najít společné řešení k normální životu. Je to dlouhá a mnohdy náročná cesta,
chce to trpělivost, odvahu a porozumění, které u mne můžete naleznout. Dnes mám s anorexií utrum,
nebo spíše ona se mnou, díky doléčení se můžu zase běhat maratony, předcvičovat jógu a vést spokojený
plnohodnotný život, mým obrovským snem je vylézt si 8 tisícovou horu a to chce sílu :)

Sebevzdělávání a moje práce je náplní k odborným znalostem.
Mám vystudovanou Sociálně výchovnou činnost v Ostravě.

Z kurzů a výcviků jsem absolvovala:

* Psychiatrické minimum
* Výcvik psychosociálních dovedností
* Úzkostné a psychosomatické projevy u dětí a mládeže
* Poruchy příjmu potravy
* Práce s dětmi z pěstounské péče