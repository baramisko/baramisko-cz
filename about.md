---
layout: page
title: O mně
permalink: bara-misko.html
order: "100"

---
## O mně a mně

Celý život kroužím okolo vůní, energií, péče o těla a ducha a tak jsem po letech v sociálních službách, práce s dětmi, lidmi, se závislými na různých vnějších vjemů opustila instituty a vrhla se do vlastního světa.

Světa masáží

Světa jógy

Světa vůní

Světa energií

Světa, kde se eliminuje napětí, stres, strach, nemoce...

Mým domovem je příroda, les, chaloupka v něm, potok, tři kočky, můj muž, má rodina, klid a učení se k navrácení se k sobě, do nitra.

Bude mi ctí s Vámi projít cestu k poznání sebe, v mužském i ženském aspektu.

### O mně a józe

www.joga-frenstat.cz

Neustálá praxe, neustálé studium a touha po lepším životě pro sebe i ostatní je mým pilířem jógy, je to cesta, díky které jsem si uvědomila své tělo, svou podstatu mysli, své nároky. Nejbližším stylem je přes 20 let stará Aštanga a Jivamukti jóga.

Mou učitelkou, přítelem v józe a mentorkou jógy je [Eva Berkana](http://www.yoga-berkana.cz/), se kterou jsem absolvovala roční kurz terapeutické jógy a jógy pro děti. Jsme stále ve spojení a mé další vzdělávání v józe pokračuje pod vedením Evy v kurzu Bihárské školy jógy.  Její příkladnost v žití jógy je mi velice blízká, ona sama však za mou práci a postupy nezodpovídá a nemá odpovědnost. Díky kurzům, které u ní absolvuji,  jsem však schopná předat jógu smysluplně, užitečně a komplexně, protože, jak vnímám, obě cítíme a vnímáme jógový život podobně.

Inspirací na mé cestě je Srí Sv. Gitanánda, díky kterému se sebevzdělávám denně řadu let a je mi neustále obrovským darem, dále je to pan [Eduard Tomáš](https://cs.wikipedia.org/wiki/Eduard_Tom%C3%A1%C5%A1) a také [Srí Chinmoy](https://cs.wikipedia.org/wiki/%C5%A0r%C3%AD_%C4%8Cinmoj), jejichž slova a meditace aplikuji denně. Jsem absolventkou mnoha jógových seminářů a cest do zemí, kdy jsem měla možnost okusit pravou podstatu jógového života, jakou byl např. Nepál. Obrovským přínosem pro vzdělání jsou mi víkendové kurzy jógy Evy Svobodové Kizekové(jogasevou.cz), při kterém jsem měla možnost nahlédnout i do reflexní terapie ajurvédských masáží. Intenzivně jóguji přes pět let.

Mám za sebou kurz Hatha a Vinyasa jógy a také mne čeká kurz jógy vědomí neboli Kundalíni jóga.

Na mé cestě se neustále vzdělávám. Jóga není jen o asánách,neboli o tělesnu, není jen o dechu čili pranajámatických cvičení, je to komplexní dar duchovních učitelů a já s největší pokorou a úctou ráda předávám znalosti,kterými jsem byla obohacena.

Mým každodenním chlebem v józe je cesta Patanjalího a jógasuter,které mi ucelují životní pouť.

Sebevzdělávání a moje práce je náplní k odborným znalostem.
Mám vystudovanou Sociálně výchovnou činnost v Ostravě.

Z kurzů a výcviků jsem absolvovala:

* Psychiatrické minimum
* Výcvik psychosociálních dovedností
* Úzkostné a psychosomatické projevy u dětí a mládeže
* Poruchy příjmu potravy
* Práce s dětmi z pěstounské péče

  ![](/uploads/58442268_147588362953784_4686603193101058048_o.jpg)